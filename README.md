# I. ЗАДАЧА

Съставете програмна система за съхранение и обработка на резултатите от проведените матури (зрелостни изпити) при завършване на средно образование. Всеки завършващ ученик трябва да се яви на задължителна матура по български език и литература. Освен това трябва да избере матура по поне един друг предмет. Данните за проведените матури са следните: име на ученик (знаков низ с дължина до 40 знака, съдържащ име, презиме и фамилия разделени с точно по един интервал), служебен уникален номер (знаков низ с дължина 10 знака), училище (знаков низ с дължина до 50 знака), населено място (знаков низ с дължина до 40 знака), предмет (знаков низ с дължина до 30 знака, съдържащ редовни букви на кирилица), оценката получена на изпита по този предмет (реално число с два знака в дробната част). За един ученик могат да бъдат въведени данни за няколко изпита.
## 1.
 Създайте структура за съхранение на информацията от проведените изпити. Въведете и контролирайте цяло неотрицателно число N, определящо броя на наличните оценки от проведените матури. След това въведете данните за учениците и получените от тях оценки. Контролирайте коректността на данните: за един ученик (определен от служебния му номер) не трябва да се въвежда оценка за един и същи предмет няколко пъти.

## 2.
 Изведете списък с оценките за всички ученици, съдържащ служебен номер, име на ученика (името да се отпечата във вида: фамилия и инициали на името и презимето, пр.: “Иван Петров Димитров” да стане “Димитров И. П.”), населено място, предмет и оценка (с точност до два знака в дробната част). Списъкът трябва да бъде подреден в нарастващ ред по служебния номер. Полетата да бъдат разделени със запетая последвана от интервал, а накрая на реда да има точка и запетая (’;’). Пример:
0000000001, Димитров И. П., Пловдив, математика, 6.00;

## 3.
 Въведете име на предмет и изведете списък на всички ученици имащи оценка по този предмет, подреден по намаляване на оценките, а учениците с равни оценки да бъдат подредени по азбучен ред. За всеки ученик да се изведат име, училище, населено място, оценката по предмета и средна оценка на ученика от всичките му зрелостни изпити. Средната оценка да бъде отпечатана с точност до два знака в дробната част.
